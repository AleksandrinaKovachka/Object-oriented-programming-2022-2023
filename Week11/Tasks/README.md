# Седмица 11 - Множествено наследяване. Виртуални базови класове

Задача 1:
=
Напишете програма, която има клас определящ характеристиките на шоколад: процент на какао, произход и калории. Нека конструктора да приема процент на какао и произход.

Напишете метод, който пресмята калориите като измислите формула, която се съобразява с това, че колкото повече какао има, толкова по-малко са калориите.
Напишете клас млечен шоколад, който има процент съдържание на мляко.
Напишете клас млечен шоколад със специален вкус като добавите характеристика за специална добавка. Напишете метод, който връща общите калориите на млечния шоколад с добавка като функцията приема калориите на специалната добавка.

Задача 2:
=
Напишете програма, която има клас Date, който определя коректна дата чрез ден, месец и година и клас Time, който указва час, минути и секунди.
Класът DateTime обединява характеристиките на Date и Time и има метод, който връща като стринг датата и времето.

Задача 3:
=
Вие работите за определяне на печалбата в различни видове ресторанти. Видовете ресторанти могат да бъдат: 
- класически ресторант, 
- специализиран ресторант, 
- ресторант с национална кухня 
- атракционно-тематичен ресторант
Всички видове ресторанти имат следните характеристики: капацитет на свободни места и средна печалба за ден.

Напишете метод, който връща средната печалба за година, като имайте предвид, че всеки ресторант работи всеки ден и трябва да проверите дали текущата година е високосна или не.

Оказва се, че специализирания ресторант е и класически и ресторант с национална кухня.

Напишете програма, която създава обекти, от всички видове ресторанти, в main функцията и отпечатва средната годишна стойност за съответния ресторант.
